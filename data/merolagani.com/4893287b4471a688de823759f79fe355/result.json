[
    {
        "title": "विश्व पौडेल गभर्नर बन्ने लगभग निश्चित, समितिकाे आजै बस्ने बैंठकले तीन जनाको नाम सिफारिस गर्ने",
        "content": "डा. विश्व पौडेल गभर्नर बन्ने लगभग निश्चित भएकाे छ । राष्ट्र बैंकको रिक्त गभर्नरमा आज साँझको मन्त्रिपरिषदकाे बैठकले उनलाई नियुक्त गर्ने सम्भावना रहेकाेछ । त्यसअघि गभर्नरको उम्मेदवार सिफारिस समितिले तीन जनाको नाम अर्थ मन्त्रालयमार्फत् मन्त्रिपरिषदकाे बैठक समक्ष पठाउँदै छ । उपप्रधान तथा अर्थमन्त्री विष्णु पौडेल संयोजक, पूर्व गभर्नर महाप्रसाद अधिकारी र डा. पोषराज पाण्डे सदस्य रहेको समितिले आजै तीन जनाको नाम सिफारिस गर्न लागेको स्राेतकाे दावी छ । समितिले विश्व पौडेलसहित डेपुटी निलम ढुंगाना तिम्सिना र अर्का डेपुटी बमबहादुर मिश्रको नाम सिफारिस गर्दैछ । पहिलो नम्बरमा पौडेलको नाम राखिने बुझिएकाे छ ।",
        "url": "https://merolagani.com/NewsDetail.aspx?newsID=114645",
        "date": "May 20, 2025 02:01 PM",
        "error": false
    }
]